# -*- mode: mandoku-view; -*-
#+TITLE: 唐甫里先生文集
#+DATE: 2015-09-11 08:38:14.672499
#+PROPERTY: ID KR4c0090
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 19
#+PROPERTY: FILE SB04n0197-019唐甫里先生文集-卷第十九.
<pb:KR4c0090_SBCK_019-1a>¶
唐甫里先生文集卷之十九¶
　　　　　　笠澤陸龜䝉字魯望¶
　&KR0258;著¶
　　　　象耕鳥耘辯¶
丗謂舜之在下也田于歴山象爲之耕鳥¶
爲之耘聖徳感召也如是余曰斯異術也¶
何聖徳歟孔子叙書於舜曰濬哲文明聖¶
徳止於是而足矣何感召之云云乎然象¶
<pb:KR4c0090_SBCK_019-1b>¶
耕鳥耘之&KR0003;吾得於農家請試辯之吾觀¶
耕者行端而徐起墢欲深獸之形魁者無¶
出於象行必端履必深法其端深故曰象¶
耕耘者去莠舉手務疾而畏晚鳥之啄食¶
務疾而畏奪法其疾畏故曰鳥耘試禹之¶
績大成而後薦之於天其爲端且深非得¶
於象耕乎去四凶恐害於政其爲疾且畏¶
非得於鳥耘乎不然則雷澤之漁河濵之¶
<pb:KR4c0090_SBCK_019-2a>¶
陶一無感召何也豈聖徳有時而不徳耶¶
孟子曰尭舜與人同耳而好事者張以就¶
其恠恠非聖人之意也吾病其書之異端¶
&KR0460;之使合於道人其從我乎雖不從吾亦¶
不能變其&KR0003;¶
　　　　寒泉子對秦惠王¶
寒泉子(秦之/處士)對秦惠王曰客有自趙来以約¶
從連横事&KR0003;大王者誰惠王曰東周人蘇¶
<pb:KR4c0090_SBCK_019-2b>¶
秦也寒泉子曰書十上王不聽有之乎曰¶
然其道如何王耶覇耶曰黜其覇以躋王¶
乎曰不然則何上書之煩而用之踈乎惠¶
王曰醯雞不能混雷霆嬰兒不能抗烏𫉬¶
者響與力懸絶故也蘇子誠辯安能以三¶
寸舌謀山東諸侯使西面朝秦者乎寡人¶
非不知不破一領甲不折一&KR0215;矢之爲利¶
也顧其猶捕風耳諸侯不可以一非一朝¶
<pb:KR4c0090_SBCK_019-3a>¶
也齊相𣈆文之伯也始若膠附終若冰拆¶
豈連雞不能俱止於棲而已哉寡人塞耳¶
義弗聞也寒泉子曰不然夫齊荆三𣈆之¶
人疾於兵乆矣方城之金十九爲兵一爲¶
鏄銚董澤之蒲十九爲榦一爲箕捲父子¶
兄弟之血前後濺野草齊魂爲燕氛趙骨¶
化魏土悽痛之聲入金石出絃匏聞之者¶
悄慼酸屑泣不自禁一旦有人謂曰朝與¶
<pb:KR4c0090_SBCK_019-3b>¶
秦連横暮得帖帖安卧秦亦厭戰雖鼓牙¶
頰未能吞諸侯秦休而強吾亦勇而奮矣¶
設有辯口奚能反覆乎大王不用秦詔一¶
武士斷其頸無令車輪輾𨵿下土使𨵿東¶
諸侯聞其言合&KR0025;散横東向以倍秦大王¶
出則奪&KR0148;入則包羞及其殆也披土地以¶
奉讎國獨不念秦仲之業艱難乎春秋祀¶
事何靣目見宗廟惠王卒弗用寒泉子耕¶
<pb:KR4c0090_SBCK_019-4a>¶
於鄙趙即封蘇李子為武安君六國果拒¶
秦秦閉𨵿十五年¶
　　　　耒耜&KR0052;(并序)¶
　耒耜者古聖人之作也自乃粒以耒至¶
　于今生民賴之有天下國家者去此無¶
　有也飽食安坐曾不求命称之義非楊¶
　子所謂如禽者耶余在田野間一日呼¶
　耕甿就而數其目恍若登農皇之庭受¶
<pb:KR4c0090_SBCK_019-4b>¶
　播種之法淳風泠泠&KR0717;竪毛髮然後知¶
　聖人之㫖趣朴乎其深哉孔子謂吾不¶
　如老農信也因書為耒耜&KR0052;以備遺忘¶
　且無愧於食¶
經曰耒耜農書之言也民之習通謂之犂¶
冶金而為之者曰犂鏡(本作/鑱)曰犂壁斵木而¶
為之者曰犂底曰壓鑱曰䇿&KR0725;曰犂箭曰¶
犂輾曰犂栺曰犂評(去声)曰犂建曰犂槃木¶
<pb:KR4c0090_SBCK_019-5a>¶
與金凡十有一事耕之土曰墢墢猶塊也¶
起其墢者鑱也覆其墢者壁也草之生必¶
布于墢不覆之則無以紀其本根故鑱引¶
而居下壁偃而居上鑱表上利壁形下圗¶
&KR0018;鑱者曰底底&KR0004;實于鑱中工謂之鼈肉¶
底之次曰壓鑱背有二孔係于壓鑱之两¶
旁鑱之次曰策&KR0725;言其可以扞其壁也皆¶
貤然相載自策&KR0725;逹于犂底縦而貫之曰¶
<pb:KR4c0090_SBCK_019-5b>¶
箭前如程而樛者曰轅後如栖而喬者曰¶
梢轅有越加箭可弛張焉轅之上又有如¶
槽形亦如箭焉刻為級前髙而後庳所以¶
進退曰諀進之則箭下入土也淺以其上¶
下𩔖激射故曰箭以其淺深𩔖可否故曰¶
評評之上曲而衡之者曰建建揵也所以¶
柅其轅與評無是則二物躍而出箭不能¶
止横於轅之前文曰槃言可轉也左右繫¶
<pb:KR4c0090_SBCK_019-6a>¶
以樫乎軛也轅之後末乎梢中在乎所以¶
執耕者也轅車之胷梢取舟之尾止乎此¶
乎鑱長一尺四寸廣六寸壁廣長皆尺㣲¶
橢(音堕)底長四尺廣四寸評底過壓鑱二尺¶
䇿減壓鑱四寸廣狹與(底同箭髙三/尺評尺有三)寸槃増評¶
尺七焉建雄稱絶轅脩九尺梢得其半轅¶
至梢中間掩四尺犂之終始丈有二耕而¶
後有爬(去聲)渠踈之義也㪚墢去芟者焉爬¶
<pb:KR4c0090_SBCK_019-6b>¶
而後有礰(乎/格)礋(宅)焉有磟碡(音鹿/毒)焉自爬至¶
礰礋皆有齒磟碡觚稜而已咸以木爲之¶
堅而重者良江東之田器盡於是耒耜經¶
終焉¶
　　　　冶家子言¶
武王旣勝殷懸紂首有泣於白旗之下者¶
有司責之其人曰吾冶家孫也數十年間¶
載易其鎔範矣令又將易之不知其所業¶
<pb:KR4c0090_SBCK_019-7a>¶
¶
故泣吾祖始鑄田器&KR0010;東作必大售殷賦¶
重秉耒耜者一墢不敢起吾父易之爲工¶
器屬宫室臺榭侈其售益倍民凋力窮土¶
木中輟吾易之以爲兵器㑹諸侯殷師旅¶
戰陣興其售又倍前也今周用鈛斬獨夫¶
四海將奉文理吾之業必壊吾亡無日矣¶
武王聞之懼於是包干戈&KR0134;農事冶家子¶
復祖之舊¶
<pb:KR4c0090_SBCK_019-7b>¶
　　　　招野龍對¶
昔豢龍氏求龍之嗜慾幸而中焉得二龍¶
而飲食之龍之於人固𩔗異以其若已之¶
性也席其宫沼百川四溟之不&KR0085;游甘其飲¶
食洪流夫鯨之不足味施施然优於其爱¶
弗去一旦值野龍&KR0108;然而招之曰爾奚為¶
者茫洋乎天地之間寒而蟄晹而昇能無¶
勞乎識從吾居而宴安乎野龍矯首而𥬇¶
<pb:KR4c0090_SBCK_019-8a>¶
之曰若何齪齪乎如是耶賦吾之形&KR0227;角¶
而&KR0013;鱗賦吾之徳泉濳而天飛賦吾之靈¶
嘘雲而乗夙賦吾之職抑驕而澤枯觀乎¶
無極之外息乎大荒之墟窮端&KR0828;而盡變¶
化其楽不至耶今爾茍容於蹄涔之間惟¶
沙泥之是拘惟蛭螾之與徒牽乎嗜好以¶
希飲食之餘是同吾之形異吾之楽者也¶
狎於人㗖其利者扼其喉胾其肉可以立¶
<pb:KR4c0090_SBCK_019-8b>¶
待吾方哀而暖之以手又何誘吾納之䧟¶
穽耶爾不免矣野龍行未㡬果為夏后氏¶
之&KR0701;¶
　　　　&KR0003;鳯尾諾¶
或問予曰鳯尾諾為何等物圗耶書耶對¶
曰予之呼聞自𣈆訖於梁陳已來藩邸之¶
書也凡封子弟為王則開府辟僚屬取當¶
時士有學行才藻者中是選其所下書東¶
<pb:KR4c0090_SBCK_019-9a>¶
宫則曰令上書則曰牋諸王下書則曰教¶
上書則曰啓應和文章則曰應令應教下¶
其制一等故也其事行則曰諾猶漢天子¶
肯臣下之奏曰可也鳯尾則所諾牋之文¶
也綷䌨然䙰褷然織與繪莫的知旣肯其¶
行必有襄異之辭若今之批答案𣈆元帝¶
爲瑯瑘王時帝羙其才令通習外事甞使¶
批鳯尾諾南齊江夏王鋒(降)髙帝第十二¶
<pb:KR4c0090_SBCK_019-9b>¶
子甚憐之年五歳使學鳯尾諾下筆便工¶
帝大悅以玉麒麟賜之餘未見其出鳯尾¶
牋當畨薄縷輕其制作　精妙靡麗而非¶
罕固者也治將五百年必不能保而存之¶
好事者或云識意妄矣且傳云仲尼在魯¶
與陳有問缶羊楛矢者皆知之及修春秋¶
則逺者略近者詳故曰立於定哀而指隠¶
栢之日逺矣蓋聖人作大與不可不愼則¶
<pb:KR4c0090_SBCK_019-10a>¶
前所傳亦妄矣予學聖人之文者求其誠¶
而已矣又安可詐則數百年前事自以爲¶
賢哉君子愼所傳無易¶
　　　　禽暴¶
冬十月予視穫于甫里旱苗離離年無以¶
搘憂傷盈懐夜不能𥧌徃徃聲𩔖暴雨而¶
疾至者一夕凡數四明日訊其甿曰鳧鷖¶
也其曹蔽天而下蓋田所留之禾必竭穗¶
<pb:KR4c0090_SBCK_019-10b>¶
而後去曰得無弋羅者捕而耗之耶對曰¶
江之南不能弋羅常薬而得之&KR3965;&KR3489;(一箆/下西)塗¶
枝叢植于陂一中千萬膠而不飛是薬也¶
出於長沙豫章之涯行賈貨錯歳售於射¶
鳥兒盗興已來蒙衝塞江其誰敢啇是藥¶
旣絶羣鳧恣翔幸不充乎口腹反侵人之¶
稻糧予曰嘻失馭之民化而爲盗𨵿梁急¶
征啇不得行使江湖小禽亦肆其暴以害¶
<pb:KR4c0090_SBCK_019-11a>¶
民食古聖人&KR0460;害物之民出乎四裔矧害¶
民之物乎俾生靈死乎飢吾不知安用馭¶
者爲¶
　　　　蟹志¶
蟹水族之㣲者其爲蟲也有籍見於禮經¶
載於國語楊雄太玄辭𣈆春秋勸學等篇¶
者於易象爲介𩔖與鼈剛其外者皆乹之¶
屬也周公所謂旁行者歟參於薬録食䟽¶
<pb:KR4c0090_SBCK_019-11b>¶
蔓延乎小&KR0003;其智則未聞也唯左氏紀其¶
爲災子雲譏其躁以爲郭索後蚓而已蟹¶
始窟穴於沮洳中秋冬交必大出江東人¶
云稻之登也率執一穗以朝其魁然後從¶
其所之蚤夜觱沸指江而奔漁者緯蕭承¶
其流而障之曰蟹斷(鍜)断(短)其江之道焉¶
爾然後扳援越軼遯而去者十六七旣入¶
于江則形質寖大於舊自江復趨于海如¶
<pb:KR4c0090_SBCK_019-12a>¶
江之狀漁者又断而求之其越軼遯去者¶
又加多焉旣入于海形質盖夭海人亦異¶
其稱謂矣嗚呼穗而朝其魁不近於義耶¶
捨沮洳而之江海自微而務著不近於智¶
耶今之學者始得百家小&KR0003;而不知孟軻¶
荀楊氏之道或知之又不汲汲於聖人之¶
言求大中之要何也百家小&KR0003;沮洳也孟¶
軻荀楊氏聖人之瀆也六籍者聖人之海¶
<pb:KR4c0090_SBCK_019-12b>¶
也苟不能捨沮洳而求瀆由瀆以至于海¶
是人之智反出於水蟲下能不悲夫吾是¶
以志其蟹¶
　　　　記稲䑕¶
乾符己亥歳震澤之東曰呉興自三月不¶
雨至于七月當時汙&KR0638;沮洳者埃塵勃濯¶
檝支派者入扉屨無所汙農民轉逺流漸¶
(平声)稲本晝夜如乳赤子欠欠然救渇不暇¶
<pb:KR4c0090_SBCK_019-13a>¶
僅得葩拆穗結十無一二焉無何羣䑕夜¶
出齧而僵之信宿食殆盡雖廬守版擊毆¶
而駭之不能勝若宫督户責不食者有刑¶
當是而賦索愈急&KR0068;械束榜箠木肌體者¶
無壯老吾聞之於禮曰迎猫爲食田䑕也¶
是禮缺而不行乆矣田䑕知之後歟物有¶
時而暴歟政有貪而廢歟國語曰呉稻蟹¶
不遺種豈呉之土䑕與蟹更伺其事而效¶
<pb:KR4c0090_SBCK_019-13b>¶
其力殱其民歟且魏風以碩䑕刺重歛斥¶
其君也有䑕之名無䑕之實詩人猶曰逝¶
將去汝適彼楽土况乎上捃其財而下㗖¶
其食率一民而當二䑕不流浪轉徒聚而¶
為盗何哉春秋螽蝝生大有年皆書是聖¶
人於豐凶不隱之驗也余學春秋又親蒙¶
其災於是乎記¶
　　　　記錦&KR0322;(一作裙)¶
<pb:KR4c0090_SBCK_019-14a>¶
待御史趙郡李君好事之士也因予話上¶
元瓦棺寺有陳後主羊車一輪天后武氏¶
羅&KR0322;佛旛皆組繡奇妙李君乃出古錦裾¶
一條示余福長四天下廣上狹下闊六寸¶
上减下三寸半皆周尺如直其前則左有¶
鶴二十𫝑若飛起率曲折一脛口中銜莩¶
葩輩右有一鸚鵡聳肩舒毛數與鶴相等¶
二禽大小不𩔖而又以花卉圴布無餘地¶
<pb:KR4c0090_SBCK_019-14b>¶
界道四向五色間雜道土累細鈿㸃綴其¶
中微雲璅結互以相帶有若駮霞殘虹流¶
烟墮霧春草夾&KR0985;逺山截空壞墻古苔石¶
泓秋水印丹浸(上声)漏蘂粉塗染&KR0614;縆(父魯切急/也駛疾也)¶
(或作/桓)環珮雲𨼆涯岸濃淡霏拂靄抑&KR0115;密始¶
如不可辯别及諦視之條叚斬絶分畫一¶
一有去䖏非繡非繪縝緻柔美又不可狀¶
也裏有繒綵下制綫尚仍舊兩旁皆解散¶
<pb:KR4c0090_SBCK_019-15a>¶
蓋拆滅零落僅存此故耳縱非齊梁物亦¶
不下三百年矣昔時之工如此妙耶曵其¶
&KR0322;者復何人焉因筆之為辭繼于錦&KR0322;之¶
後俾善詩者賦之¶
　　　　蠹化¶
橘之囊大如小指首&KR0018;特角身蹙然𩔗蝤¶
蠐而青翳葉仰齧如&KR0967;𧖟之速不相上下¶
人或桭觸之輙&KR0108;角而怒&KR0148;色桀鷔一旦¶
<pb:KR4c0090_SBCK_019-15b>¶
視之凝然弗食弗動明日復往則蛻爲蝴¶
蝶矣力力拘拘其翎未舒䄡黒韝蒼分朱¶
間黄腹眞而橢(墮)緌纎且長如醉方寤附¶
枝不&KR0045;又明日徃則𠋣薄風露攀縁草𣗳¶
聳空翅䡖瞥然而去或隠蕙𨻶或留篁端¶
翩旋軒虚颺曵粉拂甚可愛也須&KR0119;犯蝥¶
網而膠之引絲環&KR0414;牢若桎梏人雖甚怜¶
不可解而縱矣噫秀其外𩔗有文也嘿其¶
<pb:KR4c0090_SBCK_019-16a>¶
中𩔗有徳也不朋而游𩔗㓗也無嗜而食¶
𩔗廉也向使前不知爲橘之蠹後不見觸¶
蝥之網人謂之釣天帝居而來今復還矣¶
天下大橘也名位大羽化也封略大蕙篁¶
也茍㓕徳忘公崇浮飾傲榮其外而枯其¶
内害其本而窒其源得不爲大蝥網而膠¶
之乎&KR0026;吾之蠧化者可以&KR0357;&KR0357;¶
　　　　雜&KR0003;¶
<pb:KR4c0090_SBCK_019-16b>¶
先儒曰瞽瞍憎舜使塗&KR0338;浚并酖于觴酒¶
欲從而殺之舜謀於二女二女教之以鳥¶
工龍工薬浴注豕而后免矣尖𫝑之重壯¶
夫不&KR0014;不畏位之尊聖人不得不敬况舜¶
壻于天子頑嚚嫚戾者獨不畏之又從而¶
殺之耶且尭之妻二女帥九子觀舜之徳¶
舜反受教於女子其術怪且如是是不教¶
人以孝道教人以術免也故尭使朂之非¶
<pb:KR4c0090_SBCK_019-17a>¶
&KR0026;徳也何足以天下付¶
邰俟姜女之生子也始棄之命之曰棄宋¶
芮司徒之生女也始棄之亦命之曰棄邰¶
棄爲稷官烝民頼之宋棄羙而生佐㡬移¶
於宋國名之同也奚傷舜重瞳子項羽亦¶
重瞳子形之𩔗也奚病擇其道如何耳¶
季札以楽卜趙孟子以詩卜㐮仲歸父以¶
言語卜子游子夏以威儀卜沈尹戍以政¶
<pb:KR4c0090_SBCK_019-17b>¶
卜孔成子以禮卜其應也如響無他圖在¶
精誠而已不精誠者不能自卜况吉凶他¶
人乎¶
傳曰武王罷朝而襪繫絶顧左右無可使¶
結者衛禇師呼聲子結襪而登席漢廷尉¶
爲王生結襪襪之有帶其来尚矣今獨亡¶
之嗚呼古之制亡者十九奚襪帶之足云¶
抑下惠之妻誄其夫門人不能竄一字吕¶
<pb:KR4c0090_SBCK_019-18a>¶
不韋作春秋秦人不敢損一字徳與刑如¶
何哉¶
