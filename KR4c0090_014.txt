# -*- mode: mandoku-view; -*-
#+TITLE: 唐甫里先生文集
#+DATE: 2015-09-11 08:38:14.462863
#+PROPERTY: ID KR4c0090
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 14
#+PROPERTY: FILE SB04n0197-014唐甫里先生文集-卷第十四.
<pb:KR4c0090_SBCK_014-1a>¶
唐甫里先生文集卷之十四¶
　　　　　　笠澤陸龜蒙字魯望¶
　賦¶
　　　　春寒¶
宋玉雲夣侍從賦成酒闌君王慘憺顧曰¶
春寒王少追曰大王之國三分水居其一¶
大王之宫後庭女子充溢洪波浮其空幽¶
怨積其中不得不雨不得不風風横雨斜¶
<pb:KR4c0090_SBCK_014-1b>¶
天地溟&KR0293;寒之中人有異於嚴冬其来也¶
低迷其状也惆悵理難辨而詞作色雖荘¶
而意蕩明以薰鑪㽞連繡帳相逢置酒則¶
少&KR0755;顔獨自登樓則偏凌逺望臨窓戸遶¶
池塘絲&KR0127;畏逼花怯愁當逰蜂為之絶跡¶
好鳥為之深蔵齊紈失色越絮騰光掩抑¶
&KR0006;幽&KR0109;更逺連牽&KR0006;别緒彌長芳神失職¶
隂御争強朝耕犢戰暮箔𧖟僵民病如此¶
<pb:KR4c0090_SBCK_014-2a>¶
君何勿傷襄王於是下席稱謝撤燕戯省¶
嬪嬙以黄金爲玉夀然後返駕扵髙唐¶
　　　　後虱(并序)¶
　余讀玉溪生虱賦有就顔避師之歎似¶
　未知虱賦以矯之¶
衣緇守白𩬊華守黒不爲物遷是有常徳¶
小人趨時必變顔色弃瘠逐&KR0254;乃虱之賦¶
　　　　杞菊(并序)¶
<pb:KR4c0090_SBCK_014-2b>¶
　天随子宅荒少牆屋多𨻶地著圖書所¶
　前後皆𣗳以杞菊春苗恣肥日得以採¶
　擷之以供左右盃案及夏五月枝葉老¶
　硬氣味苦澁旦暮猶責兒童拾掇不已¶
　人或歎曰千乗之邑非無好事者家日¶
　欲擊鮮為其以飽君者多矣君獨閉𨵿¶
　不出率空腸貯古聖賢道徳言語何自¶
　苦如此生𥬇曰我㡬年来忍飢誦&KR0052;豈¶
<pb:KR4c0090_SBCK_014-3a>¶
　不知屠沽兒有酒食耶退而作杞菊賦¶
　以自廣云¶
惟杞惟菊包寒互緑或頴或苕煙披雨沭¶
我衣敗綈我飯脫粟羞慙齒牙苟且梁肉¶
蔓延駢羅其生寔多爾杞未&KR0068;爾菊未莎¶
其如予何其如予何¶
　　　　苔(并序)¶
　江文通嘗著青苔賦置苔之狀則有之¶
<pb:KR4c0090_SBCK_014-3b>¶
　&KR0134;之道雅未聞也如此則化下風上之¶
　㫖廢因復為之以嗣其聲云¶
天地閉風雨積門徑秋莓苔植離方抱圎¶
累紫疊碧始分封於危亭之下終絡地於¶
荒畦之側侵竹塢而縦歩占蘭疇而盈尺¶
麗色何似嘉名孰為髙有瓦松卑有澤葵¶
散巖竇者石𩬊&KR0024;空田者垣衣在屋曰昔¶
邪在藥曰陟𨤲(音&KR0058;)質&KR0013;緑錢之羙香聞艾¶
<pb:KR4c0090_SBCK_014-4a>¶
納之竒或藫(徒合/切)或(&KR0575;)或蘚或菭(丈苔/反)諒含¶
姿而是𩔗斯感物以随時則有衛霍天姻¶
金張世族侯以恩澤拜舘以形勝築壁僣¶
塗&KR0923;階縁摵玉牀丹徼之象盡帳蒼梧之¶
翠秃謂爵禄不必仁守英髦可以力服行¶
叶四凶身圗五福一日盈滿中年顚覆斯¶
苔也染婕妤之篲追晚偏青封廷尉之門¶
&KR0052;秋更緑彼失寵以亡家者鮮不慟哭則¶
<pb:KR4c0090_SBCK_014-4b>¶
有林塘踈薄衡泌蕭條茅茨上古机格(巳各)¶
&KR0047;朝晝偃則書&KR0075;畫聖晡歸則婦餉兒樵¶
溝通壞壍路隔危橋雨霽而魚驚沫聚霜¶
乾則鶴刷領飄浪求名而蠖屈虗卜命而¶
龜焦窓欹癭枕𣗳挂風瓢山無價買隐有¶
詞招斯苔也周内史宿酒壷邉烟翍思起¶
屈大夫搗衣砧上黛㸃情饒彼遺形而放¶
志者&KR0014;無獨謡謡曰苔之生&KR0006;自若人有¶
<pb:KR4c0090_SBCK_014-5a>¶
哀&KR0006;有樂哀者貴&KR0006;樂者賤貴者危&KR0006;賤¶
者宴噫哀樂&KR0006;何時止貴賤循環&KR0006;而後¶
已¶
　　　　𧖟(并序)¶
　荀卿子有𧖟賦楊泉亦爲之皆言𧖟有¶
　功扵世不斥其禍扵民也余激而賦之¶
　極言其不可&KR0014;無意乎詩人碩䑕之刺¶
　於是乎在¶
<pb:KR4c0090_SBCK_014-5b>¶
古民之衣或羽或皮無得無䘮其㳺熈熈¶
藝麻績纑官&KR0004;喜窺十奪四五民心乃離¶
逮𧖟之生繭厚絲羙機杼經緯龍鸞葩卉¶
官誕益嚵盡取後已嗚呼旣豢而烹𧖟竇¶
病此伐桑滅𧖟民下凍死¶
　　　　自怜(并序)¶
　余抱病三年扵衡泌之下醫甚庸而氣¶
　益盛藥非良而價倍髙每一把臂一下¶
<pb:KR4c0090_SBCK_014-6a>¶
　杵未甞不解衣輟食而後致也其爲窮¶
　且否亦已至矣聖人云五福六極之数¶
　曰夀田冨曰康寕曰貧曰疾曰憂既貧¶
　且疾&KR0014;無憂乎憂既盈矣䏻無傷乎人¶
　既傷矣&KR0014;不奪夀乎是不䝉五福偏&KR0013;¶
　六極者也誰其怜之作自怜賦¶
噫天地&KR0006;何徳以生予付遂古之道&KR0006;恵¶
而行諸聖人耕吾亦耕聖人漁吾亦漁聖¶
<pb:KR4c0090_SBCK_014-6b>¶
人窮或過于是聖人逹曽不依於既不𫉬¶
築&KR0003;莘伊委身而理天下又不及箕巢頴¶
許散𩬊而𩔗鶉居率幽憂之情抱將退伏¶
扵林廬謂之積&KR0006;繁其䟽搜羅以虗謂之¶
枵&KR0006;輔其儲涵潢乃瀦旁無垠&KR0006;上無&KR0004;¶
退不足&KR0006;進有餘光寒束縮後燠敷舒首¶
蓬鬆以半散支&KR0068;瘠而枯踈中躁&KR0006;&KR1106;炮¶
之蟹外撓&KR0006;冠帶之狙凌兢&KR0006;上坂之馬¶
<pb:KR4c0090_SBCK_014-7a>¶
帖捻&KR0006;撗沙之魚行則左人而右杖卧則¶
夕擁而晨祛冐忌者即席奮擊責功者越¶
月紆徐痿寕忘起憤亦懐攄天難致問道¶
竟何如孟子之言得矣盡信不如無書雖¶
武成取其三二䇿而已又焉知是歟非歟¶
臯繇瘖師曠瞽予則視瞻而言語郄子跛¶
行父秃予則趨蹌而&KR0808;沐幸固陋而或全¶
豈乖離乎素躅敢諫皷不陳進善旌不理¶
<pb:KR4c0090_SBCK_014-7b>¶
布衣之&KR0003;無由自通乎天子丞相府不開¶
平津閤不立布衣之&KR0003;無由自通乎宰執¶
茍吾君吾相不聞天下之名言則蒼生何¶
由㢮械而去縶傳云垂之空言不若存之¶
扵事業易曰未繘井嬴其缾凶歎水徳之¶
莫及哀吾材之不試徒抱影以中泣一蠋¶
在木&KR0006;柯瘍葉痿寒暑三病&KR0006;吾寕禦衰¶
服猛鷙&KR0006;捕龍螭吾無力支大舜禹&KR0006;張¶
<pb:KR4c0090_SBCK_014-8a>¶
孔&KR0078;吾其庶㡬託斯文之赴愬冀君子之¶
攸冝苟家聾戸塞之弗寤老死空山&KR0006;巳¶
而¶
　　　　田舍¶
江上有田田中有廬屋以菰蔣扉以籧篨¶
笆籬揵微方竇虚踈簷卑欹而立傴僂户¶
偪側而行趑趄蝸旋頂隆龜拆旁塗夕次¶
入靣朝陽曝膚左有牛棲右有雞居將行¶
<pb:KR4c0090_SBCK_014-8b>¶
瞪&KR0210;未起啼驅冝從野逸反若囚拘天隨¶
子愀然而吁復自諌曰禄以代耕如無禄¶
歟無祿禄　無耕為工啇歟有沮溺之賢¶
以仁易農乎有輪扁之道以仕易工乎有¶
弦髙之義以仕易啇乎今則不然䏻無&KR0003;¶
焉蓋仕不愧禄而揣政咸率人以奉已使¶
農工之泊啇民弃其守而趨仕農之仕堕¶
扵力而希&KR0010;工之仕巧於文而幸貴啇之¶
<pb:KR4c0090_SBCK_014-9a>¶
仕射其肥而㗖利所以國靡凶荒之儲家¶
乏完堅之噐人闕有無之備莫不由是加¶
以上多而下寡不勝剥䘮之苦轉徒盗聚¶
而充熾焉嗚呼吾丁此時何以逭之將提¶
新書抱野史上干天子之有司如怒鼃之¶
跳梁扵風雨自謂登乎龍籍不其逺而逺¶
而有牛角角有田棊棊不值嵗惡未甞孔¶
飢今則陽亢而驕苗渇而萎十穗百粒穫¶
<pb:KR4c0090_SBCK_014-9b>¶
夫涕洟饘於是粥於是信夫𪔂銘之我欺¶
彼為聖人儉者茅茨勞者胼胝顧余懦夫¶
勤陋何疑有鰥在下者舉舜之徳母惟汝¶
諧者授禹之辭不舉不授雖聖明為乃維¶
而為詩道不可不若天不可不樂謹爾溝¶
塍利我錢鏄&KR0147;以卒&KR0010;更俟東作¶
孔子曰　求志(并序)¶
　　　吾志在春秋予以求聖人之志莫¶
<pb:KR4c0090_SBCK_014-10a>¶
　尚乎春秋得文通陸先生所纂之書伏¶
　而誦之作求志賦¶
語稱人之所好必舉嗜慾以為志余之生¶
也百無一厚者唯古學庻㡬乎可媚嗚呼¶
師道之不存安&KR0014;盡識乎疑義樂夫子之¶
春秋病三家之若讎得郯趙䟽鑿之與損¶
益然後知微㫖之可求乃服膺而誦之見¶
聖人之逮猷長風廓其羣翳赫日臨乎大¶
<pb:KR4c0090_SBCK_014-10b>¶
幽又似車堅馬良善御者渉乎康莊髙驃¶
臣舟工泛者順其安流如魚之就貫如繭¶
之𫉬抽伊尹和齊於五鼎箕子區分乎九¶
疇酌大中扵萬古偉聖心之獨斷冝乎沮¶
齊使扵夾谷斬正卯扵兩&KR0026;溝公墓以淹¶
廢逐隳私城而防僣亂用千載之遺法發¶
一辭而可判况先生之指帰屹波濤而畔¶
岸雖戇昧而不開亦思之而過半范武子¶
<pb:KR4c0090_SBCK_014-11a>¶
曰君子之於春秋也沒身而已矣吾謂斯¶
言之不誕¶
　　　　㮋李花(乹符三年作)¶
試問花翁得㮋李之春叢移來砌下出自¶
山中長霑澗雨逈灑巖風曾不得次玉堂¶
而展低艶承𦘕閣而逞㣲紅虚在芳菲之¶
數徒干造化之功弱植欹危繁梢襞積一¶
枝上&KR0014;萬其虜蕚一蕚中自參其丹白互¶
<pb:KR4c0090_SBCK_014-11b>¶
桃以夭而蕣以華芍藥爲贈&KR0006;芙蓉可嘉¶
誰爲剪緗綺碎明霞鳯葆𤧚瓏扵水殿霓¶
&KR0109;掩苒扵雲車静𠋣庭楹徐飄蕋氣落幽¶
閨怨别之夢冩空谷遺榮之思&KR0004;侍東陵¶
聖母冶態嫣妍近辭北燭僊人愁客委墜¶
嗟其結莓苔之地抱林麓之姿蝶善舞而¶
相畧鶯䏻言而見欺香憐墜少&KR0926;戀飄遲¶
當盃者不顧守道老應知請看嵇康髙士¶
<pb:KR4c0090_SBCK_014-12a>¶
傳莫信長安䡖薄兒¶
　　　　微凉(戊戌七月作)¶
&KR0923;梧旣謝(越&KR0923;/閒梧)屈原増傷菱先鴈敗栁徇¶
蟬荒日落深宫十四等皆為䴡絶雲愁大¶
澤九百里盡欲飛&KR0045;暑退宵長未長傍寳¶
階(一作/曲檻)以尋冷當綺䟽而薦香飄飄拂拂悄¶
悄悵悵省圍扇以揺清泥瑶琴而泛雅石¶
穏將卧笻輕欲把沈尹見王筠佳詠不&KR0116;¶
<pb:KR4c0090_SBCK_014-12b>¶
書之謝傅感栢伊哀筝無端涕下單栖悟¶
早共賞情多應從逺壑定降明河病𣗳一¶
枝度日空懐越奏輕帆十幅乗秋好唱湘¶
歌殷浩休談楊弘自舞粉&KR0004;漬而題媚塵¶
適消而盡古正在安榴館裏寂寞饒潘暫¶
登酸&KR0037;臺時凄凉付&KR0067;潜生翠&KR0013;暗着金¶
楼銖銖减癖斛斛量愁草玄者逐貧無暇梯¶
附者結客而㳺暮兩陵邉有魏主常聞之¶
<pb:KR4c0090_SBCK_014-13a>¶
楽夕陽池上有蔡&KR0078;曾蕩之舟恨鎻踈煙¶
衿披遠水露桂方澹風篁或𠋣鄂侯之餘¶
冷猶在江令之宿酲&KR0004;起道氣全衰離情¶
遍駛許玉斧神超碧落仰接應難成花君¶
怨别青宫追傷未巳¶
　　　　中酒¶
書編百氏病載千名將有濵扵九死諒無¶
敵扵餘酲窓間落月枕上賤更意欲問而¶
<pb:KR4c0090_SBCK_014-13b>¶
無閒夢將成而不成心悄悄目瞠瞠愛靜¶
中而人且語愁&KR0892;後而雞已嗚才遭轥轢¶
適别㤙情屈大夫之獨醒應難共語阮校¶
尉之連醉不可同行氣𫃵支綿神離色沮¶
前&KR0172;己誓於抛擲往事空&KR0052;乎思慮有馘¶
卓擒靈(與伶/同)之伍我願先登有殛狄放杜之¶
君臣䏻執御筆疑當拔酒𣗳平麴封培仲¶
榼碎尭鐘先刋羙禄次削真龍編虎𩯭者¶
<pb:KR4c0090_SBCK_014-14a>¶
寕教畔去持蟹螯者不要相逢欲𠋣還眠¶
將詞又黙深窮𡨜寞之境别有凄凉之域¶
黄昏細而迷途而不到長亭白晝繁華失¶
意而&KR0004;歸故國背枕求穏牽幃就黒愁應¶
平子分與渇是相如傳得感物逾嗟懐仁¶
又惻謝月鏡共王清去去不乏風流杜蘭¶
香别張碩來來更無消息冠纓不御杯按¶
空陳徒殱鷰鷰之髀漫費猩猩之唇牛心¶
<pb:KR4c0090_SBCK_014-14b>¶
表異㷱掌稱珎剪雲夢䔇(豈)採泮宫芹周¶
子之菘向晚&KR0067;&KR0048;之薤&KR0004;春加以歐川桂¶
蠹頴谷榆人雖馳心扵䔍品且忘味扵兹¶
辰莫話三年誰云五斗從齊奴車&KR0016;如水¶
任阿寗風姿似桞仙莫得而媒艶何&KR0014;而¶
有麟毫簾近&KR0210;雲母不足驚心琥珀釧將¶
還玉兒未&KR0014;廽首或乃強迎賔友力答牋¶
書落魄不啻厭伊有餘䄡䄖猶&KR0568;整解散¶
<pb:KR4c0090_SBCK_014-15a>¶
固傭梳卞士蔚專諷蝦蟇誡堪&KR0060;𥬇荘周¶
子化為蝴蝶實是慿虚客曰雖鯖鮓&KR0014;珍¶
微風可析豈比夫榴花竹葉之味酃水之¶
清中山之碧必&KR0014;醺骨&KR0755;顔潜消暗釋况¶
前覆乃後車之警獨行為衆人之僻不然¶
吾將受教於聖賢敢忘&KR0172;伯¶
